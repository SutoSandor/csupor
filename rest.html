<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <title>Leírás</title>
  
  <style>
  
  
  </style>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Csupor Zoltán Életrajza</h1>
  <br>

  <p id="szoveg">


<b> Egy festett díszműbádogos munka - kalitkával egybeépített akvárium - restaurálása </b><br>

Cserepkei Csilla<br>

A feladatom egy bádogos által készített, XIX. századi, eklektikus szobadísz restaurálása volt (1-4. kép). A nem megfelelő tárolásból adódóan a korrodált és hiányos alapfémen a többrétegű díszítőfestés is károsodásokat szenvedett.<br>
A diplomamunka tárgya a szennyeződés és a korrózió nyomainak eltűntetése, a fém további korróziójának meggátlása, eredeti technikával történő pótlása és a festékrétegek konzerválása-kiegészítése, hogy a tárgy az őt megillető helyre, kiállításba kerülhessen.<br>
A tárgy adatai <br><br>
Tulajdonos: Gödöllői Városi Múzeum<br>
Jelzet: jelzet nélküli<br>
A tárgy korábbi tulajdonosa, Csupor Zoltán Mihály (1919-1995) szalézi pap, tordasi lelkész, amatőr műgyűjtő volt, akinek feljegyzése szerint a négy részből álló kalitka-akváriumot egy bádogosmester készítette az 1896-os millenniumi kiállításra. A készítő nevét a kutatás során sajnos nem tudtuk meg, és az 1896-os millenniumi kiállításról készült irodalmakat átnézve a tárgynak sem írott, sem fényképes nyomát nem találtuk meg.  <br>
Méretei: teljes magassága: 177,5 cm- ebből az elemek magassága: - állvány: 78,5 cm, akvárium: 51,5 cm, köztes elem: 11,5 cm, kalitka: 48,5 cm. Alapterülete: 52x44 cm.<br>
Anyagai: festett fehérbádog (ónozott vas), sárgaréz lemez, cink öntvény és lemez, illetve fa, és agyagpala. <br>
A tárgy leírása<br><br>
Ezt az építészeti jellegű, eklektikus stílusúnak mondható tárgyat egy bádogos az említett alapanyagokból a szakmájából ismert technikával készítette, főként préselt lemezből, szegecseléssel, és lágyforrasztást alkalmazva. A tárgy nagy része fehérbádogból készült, azonban egyes részei, főleg a vízzel érintkezők cinklemezből vannak, mint például a víztartály és a medence alsó lemeze, illetve talapzata.<br>
Azon kívül, hogy a mesterség fogásainak tárházát bemutatta, ennek a szobadísznek funkciója is volt: háziállatokat tarthattak benne, az állvány gyűrűjében pedig cserepes növényt. Ezen kívül, a gondos tervezésnek köszönhetően még egy attrakciót is rejt az akvárium: a medence szökőkútként is üzemelhetett, a köztes elemmel eltakart víztartályból lefolyó vízzel. Az egyik oszlop adta az összeköttetést a víztartály és a medencét összekötő csővezeték között, az akváriumban pedig középen, a víz szintjéből kiemelkedő fúvókából spriccelt a víz. A nehezen mozgatható tárgyon a víz cseréjét is megoldották egy leeresztő csap segítségével.<br>
A kalitka-akváriumon lévő díszítőfestés tanulmányozásakor több különböző réteget fedeztünk föl: a tárgy felületén lévő felválások alatt egy, a ma láthatótól teljesen eltérő színű és mintázatú díszítést találtunk. A legfelső, kékes-szürke árnyalatos, bronzzal, feketével és barnával kombinált összeállítás alatt egy visszafogottabb, világossárgás, zölddel kombinált festés található, ahol egyes részeket arannyal hangsúlyoztak. Az alsó festés alatt a fémen vörös alapozóréteg van a kalitka kivételével mindenhol. A legfölső tárgyelem valószínűleg a funkciója miatt nem kapott alapozót, hiszen nem kellett vízállónak lennie, így a vas ónbevonatát elégséges védelemnek gondolhatták.<br>
A festékrétegek felmérésekor láthatóvá vált a kalitka ajtaján egy monogram: H. A. és egy évszám: 1894, mely a tárgy származási információját részben alátámasztja.<br>
Állapotfelmérés<br><br>
A kalitka-akváriumon többféle szennyeződés és károsodás volt jelen, melyek a nem megfelelő tárolásból és használatból eredhettek. A tárgy minden részén megtalálhatóak voltak a poros szennyeződésen kívül a rozsdanyomok és mechanikai sérülések – festékpergés, deformációk, hiányzó szerkezeti elem, illetve díszítmények. Ezen kívül korábbi javítások nyomai rontották a tárgy összképét.<br>
Az állványon a legfőbb károsodása fent említetteken kívül, hogy az egyik láb az összekötő gyűrűhöz rögzítő szegecsnél eltört. Ezen a helyen javítási kísérlet nyomai látszottak: a gyűrűnek égett volt a felülete. Az állvány egésze kissé deformált volt, ami abból adódhatott, hogy a kalitka-akváriumot összeállítva tárolták azután is, hogy a láb megsérült.<br>
Az akvárium szintén sok helyen volt rozsdás és sérült, alján pedig utólagos javítás nyoma: egy kittel rögzített, és fehér festékkel lekent alumíniumcsővel próbálták a szökőkutat működtetni. Ezen kívül a medence oldalüvegeiből három el volt törve, a színük pedig eltérő. <br>
A köztes elem jó állapotú, festékrétegei nagy felületen épek, a fém csak egy oldalon volt korrodált. <br>
A kalitkán a „bejárati ajtó” zsanérjain és az ereszcsatornán korábbi javítás nyomai látszódtak, a lágyforrasz azonban már nem tartott. A tető fára szögelt palalemezei csak porosak és nedvességfoltosak voltak. A tető profilozott süvege több helyen torzult és rozsdás volt, a javító forrasztás szintén nem volt megfelelő. A tetősíkok találkozásánál, középen festékből és forraszból perem látszik, ami arra enged következtetni, hogy még volt valamilyen díszítmény a házikó tetején, ami azonban már nincs meg. Ez lehetett esetleg kémény, vagy inkább kis tornyocska koronázta meg az építményt, adatok híján azonban csak találgatni lehet.<br>
Anyagvizsgálatok<br><br>
A kalitka-akváriumon a szemrevételezés után fotótechnikai vizsgálatot végeztünk. UV- sugárzás hatására a pergő rétegek alól előtűnő alsóbb festett felület kontrasztosabban jelent meg a cinkfehér pigment erősebb lumineszcenciája miatt, az egyenetlen lakkozás pedig igen látványossá vált (5-6. kép). <br>
A kalitka-akváriumon található szennyeződések és lakkrétegek azonosítására, illetve leoldására oldódási próbákat végeztünk. A tesztet a gyengébb oldószerekkel kezdtük (vízzel), és az erősebbek felé haladtunk. A vizsgálat során a tárgy festékrétegei nem bizonyultak vízérzékenynek, a leghatásosabb vegyszerkeverék pedig a Teas- háromszögbeli pontja alapján a lakk egy természetes gyanta (pl. dammár vagy kolofónium) és olaj keveréke lehet. <br>
A polarizációs mikroszkópot pormintáknál (kaparékminta), illetve műgyantába ágyazott, mikroszkópos keresztmetszet-csiszolatokon használtuk. <br>
Átmenő fényben vizsgálva a festékrétegből vett pormintákban található pigmenteket morfológiájuk és optikai viselkedésük alapján Galambos Éva határozta meg. A kalitka-akváriumon található festékrétegekre jellemző, hogy egyenletes minőségűek, és többféle, általában mikron méretű pigment keverékéből állnak, vagyis a díszítőfestéshez használt anyagok nagy valószínűséggel „ipari”, előre kikevert festékek. <br>
Felső megvilágításnál a kalitka-akváriumról származó mikroszkópos keresztmetszet-csiszolaton láthatóvá váltak a tárgyon található átfestések (7. kép). Alapvetően két, egymást követő korszakot lehet a minták alapján a tárgy díszítőfestésében megkülönböztetni, mely a teljes felületre kiterjed. A későbbiek során egyes részeket sárgaréz-színnel hangsúlyoztak, majd lakkréteget vittek fel bizonyos kiemelt oldalakra, és utoljára bronzfestékkel fröcsköltek egyes részleteket. Ezt a nagy tömegű tárgyat ritkán mozgathatták- erre utal, hogy a tárgynak igazán csak azt a felét lakkozták le, ami elérhető lehetett, a fal felé fordított részt pedig csak kevés helyen, vagy egyáltalán nem. <br>
A tárgy alapanyagainak meghatározására May Zoltán segítségével röntgen-fluoreszcens spektrometriát alkalmaztunk. A mintavétel nélküli vizsgálat eredményeképpen a tárgy alapanyagaként ónbevonatú vasat és cinklemezt határoztunk meg, a díszítőfestés aranyosan csillogó részei pedig rezet tartalmaznak, nemesfémet nem, illetve több helyen alátámasztottuk a pigmentvizsgálat eredményeit. <br>
A kalitka tetősüvegéről származó mikroszkópos keresztmetszet-csiszolatot dr. Tóth Attila, az MTA Műszaki Fizikai és Anyagtudományi Kutatóintézet fizikusa elektronsugaras mikroanalízissel vizsgálta meg. Az elkészült elemtérkép alapján egyértelmű a réz dúsulása a bronzporos rétegben, az alsó halványsárgafestésben pedig sok Zn volt, a Ba, Ca és Pb mellett. <br>
Az anyagvizsgálatok eredményei összefoglalva az 1. táblázatban találhatóak. <br>
A restaurálás<br><br>
Nedves tisztítás<br>
A kalitka-akváriumot nagy mennyiségű por és humán eredetű szennyeződés borította. A lazább felületi szennyeződést ecsettel lesöpörtük, majd, mivel a festékrétegek nem bizonyultak vízérzékenynek az oldódási próbák során, a tárgyon lévő, erősebben kötött, poros, enyhén zsíros szennyeződést Solovet  1%-os desztillált vizes oldatának habjával távolítottuk el, ecset és műszaki kefe segítségével (8. kép). <br>
Viszonylag gyors mozdulatokkal, felülről lefelé haladva tisztítottuk, és rögtön alaposan öblítettük a tárgyat desztillált vizes ecsettel, majd papírvattával, illetve tiszta vászon anyaggal itattuk föl a maradék nedvességet. Ezt követően a tárgyat jól szellőző helyre tettük száradni.<br>
 Kémiai tisztítás<br><br>
A kalitka-akváriumon lévő lakk az öregedése során besötétedett, és egyre inkább eltakarta az alatta lévő rétegeket, ezért az eltávolítása mellett döntöttünk.<br>
Morgós András cikkében  található Masschlein és Kleiner 1981-es kutatási eredménye, mely a különböző típusú eltávolítandó rétegekre többféle oldószerkeveréket javasol . A táblázat szerint először a vékonyabb lakkréteg eltávolítására ajánlott vegyszerekkel végeztünk próbát (6-9. számú oldószerek), majd, mivel ez nem vezetett eredményre, a vastagabb lakk levételére alkalmas oldószerekkel is kísérletet tettünk (10-14.). Ezek közül a legjobb a 13-as számú volt, mely 75% toluol és 25% dimetil-formamid keveréke és a Teas-háromszögbeli oldódási pontja alapján viaszok, gyanták és olajok oldására is alkalmas. <br>
A sötét színű rétegen szinte mindenhol beletapadt törmelék, elemi szálak és egyébszennyeződések voltak. Ez adódhatott abból, hogy a felületet nem portalanították festés előtt, illetve a feltehetően olaj és gyanta keverékéből álló lakk lassan száradhatott, ami alatt nehéz volt megóvni a szennyeződéstől. <br>
Az oldószert bambuszpálcára tekert vatta segítségével vittük fel a tisztítandó területre, majd görgető mozdulatokkal távolítottuk el a fellazult, megduzzadt lakkot (9. kép). A letisztított felületen ekkor előbukkantak a felső festékréteg élénk színei (10-11. kép).<br>
Korrózió eltávolítása<br><br>
Az akvárium alján lévő alumíniumcsövet, a javításhoz használt gittel együtt eltávolítottuk egy spaklival. <br>
A kalitka belsejének tisztításához szükségessé vált a tető legfelső részének eltávolítása. Az illesztéseket pákával megmelegítettük, majd leválasztottuk a kívánt részt (12. kép). <br>
A rozsda eltávolításakor a marokcsiszoló néhány helyen, a nehéz hozzáférés miatt egyáltalán nem volt használható, ezért Séd Gábor javaslatára kézi szemcseszórót használtunk, 0,10 mm-es üveggyönggyel , kisméretű szórófejjel (a szemcseszórás előtt és után: 13. kép). <br>
Az aprólékos módszer a vasban, és annak ónbevonatában nem tett kárt. <br>
Az üvegfelületeket PE- fóliával maszkoltuk ki, mert a szemcse bemattíthatja felületüket.<br>
A felső festékréteg eltávolítása<br><br>
A kékes-szürkés díszítőfestés kevésbé volt kvalitásos, mint az alatta lévő, melyet nem lett volna szerencsés a felső festékréteg megőrzése érdekében kittel, vagy alapozóval eltakarni, a tárgy korát hitelesítő évszámmal együtt. A tárgy tulajdonosával konzultálva döntöttünk az eltávolítás mellett.<br>
A két réteg szétválasztására nem találtunk megfelelő oldószert, ezért szikét használtunk, mellyel finoman le tudtuk pergetni az eltávolítandó festést (14. kép).<br>
A kalitkán lévő agyagpala sérülékenynek bizonyult, ezért pengével nem dolgozhattunk, a választás így az oldásra esett- a leghatékonyabbnak a Szuper kromofág  bizonyult, ami az ásványt nem károsította. <br>
Az oldás során derült fény arra, hogy a palák különböző színűek és a lapok elrendezésében nincs szabályszerűség (15. kép). Ez arra engedett következtetni, hogy a tető burkolásakor azért nem rendezte mintába a lemezeket az alkotó, mert eleve le akarta festeni. Ez alapján a tetőn is két festékréteg lehetett, az elkészült mikroszkópos keresztmetszet-csiszolatok és a feltárások eredményével ellentétben. Konzulensem a megmaradt festett felület mikroszkópos feltárásakor igen töredékes és vékony, sötétszürke és barna festékrétegeket talált a felső alatt. A feltáráshoz diklóretán és metanol 1:1 arányú keverékét használtuk, lakkbenzines áttörléssel lassítva a folyamatot.  <br>
 A tárgy díszítményeinek helyreállítása<br><br>
A kalitka-akvárium több helyen deformálódott, és egyes elemei hiányosak voltak. A legrosszabb állapotban a kalitka profilozott lemezből készült süvege volt, melyről a felesleges lágyforraszt pákával távolítottuk el, így vált lehetségessé a deformálódott fém kiegyengetése. A torzulásokat faformákkal, illetve fém alátámasztáson, fakalapáccsal alakítottuk vissza. <br>
A rögzítést sok helyen az eredetinek megfelelően lágyforrasztással oldottuk meg (16. kép), azonban egyes részeken, ahol a festékréteg miatt ez nem volt lehetséges, vagy szükséges (nincs statikai szerepe), ragasztást alkalmaztunk. <br>
Az egymáshoz illesztendő felületeket finomszemcsés köszörű-, vagy gumikorongokkal tisztítottuk fémig, a forrasztáshoz pedig cinvizet, vagyis cinktartalmú sósav-oldatot, illetve forrasztópasztát használtunk folyósítószerként. A felesleges forraszt marófejekkel, illetve gumikoronggal távolítottuk el, a tárgyat pedig desztillált vízzel töröltük le, hogy a folyósítókból származó kloridokat leoldjuk.<br>
A kiegészítésekhez a 0,5 mm-es lágy acéllemezből cizellálással domborított és kivágott elemeket lágyforrasztással a helyükre rögzítettük. Egyes helyeken megerősítési céllal alátámasztást készítettünk vékonyabb acéllemezből, mint például a tetőlemezek élforrasztása alá, vagy a letört díszítmények hátuljára, ahol a felvitt lágyforrasz nem adott volna kellő tartást.<br>
A ragasztás anyaga Araldite Rapid kétkomponensű epoxigyanta volt. Ilyen rögzítést alkalmaztunk az ajtó, illetve a helyreállított lemeztető visszaillesztésére is. A stabilitás érdekében a tetőrészt 0,5 mm vastag acéllemez fülekre ragasztottuk (17. kép).<br>
Passziválás, levédés<br><br>
A kalitka-akvárium passziválását 10% alkohollal kevert foszforsav-tartalmú készítménnyel, Ferropassittal  végeztük el. Az oldatot a teljes felületre ecsettel vittük fel, az eredeti festékrétegekre is, mert a folyadék annak repedésein keresztül beívódhatott és a vas felületét elérve kifejthette hatását. A kezelőszer száradása után a tárgyat desztillált vízzel töröltük át, mely az esetleges savmaradványokat és a felület kifehéredését is eltávolította.<br>
Száradás után a teljes tárgyat Paraloid B67 10%-os, lakkbenzines oldattal védtük le.<br>
Alapozás, retus<br><br>
A kalitka-akvárium festetlen részeire ecsettel alapozót vittünk fel, hogy a festékpergés miatt kialakult mélyedéseket kiegyenlítsük (18-19. kép). A kiválasztott készítmény a Policolor korróziógátló alapozófesték volt, mely lakkbenzinben oldódik, földfesték-pigmentekkel színezhető, megfelelően illeszkedik a tárgy felületéhez, és cinktartalmánál fogva gátolja az alapfém rozsdásodását. Erre a matt alapra készült a beilleszkedő retus olajfestékkel enyhén színezett, sűrűbb (12-15%-os) Paraloid B67 oldatból, mely kissé csillogóbbá tette a felületet. <br>
A tető palaburkolatán az eredeti festékréteg rossz állapota miatt a kiegészítés nem végezhető el hitelesen. A megmaradt nyomok alapján a palák többségén barna színű festés volt (sokszor a sötétszürke alatt is), ezért egy hozzá hasonló, egységes barna színűre festettük a lapokat. A retus akvarellel történt, majd védőbevonatként Paraloid B67 10%-os, lakkbenzines oldatot vittünk fel rá.<br>

A restaurált akvárium-kalitka: 20-23. kép.<br>

A kalitka-akvárium egy olyan dísztárgy, melyben háziállatokat és akár dísznövényeket is tarthattak. A restaurálás során ezért felmerült az újra használhatóvá tétel, mely által a tárgy a kiállításban látványosságként szerepelhetett volna. Ez nem valósult meg, elsősorban a tárgy történeti értékére tekintettel. Azon kívül, hogy az állatok, és az akváriummal járó nedvesség jelenléte egy kiállításban nem ajánlott, a tárgyra is plusz veszélyforrást jelentettek volna. Az akvárium vízállóvá tétele, a szökőkút rekonstruálása pedig visszafordíthatatlan károsodást okozott volna a tárgyban. <br>

A tárgy restaurálása a 2010/2011 tanévben, a Magyar Képzőművészeti Egyetem és a Magyar Nemzeti Múzeum együttműködésében folyó iparművészeti restaurátor képzés keretében történt. A diplomamunka témavezetője Szatmáriné Bakonyi Eszter, a konzulens Kovács Petronella, DLA volt.                                                       <br>

Köszönetnyilvánítás<br><br>
Szeretném hálámat kifejezni tanáraimnak és a tudományos szakembereknek, akik a munkámat segítették.<br>
Köszönet dr. Járó Mártának, a Magyar Nemzeti Múzeum kutató vegyészének, Kissné Bendefy Mártának, a Magyar Nemzeti Múzeum vegyész bőrrestaurátorának, dr. Kovács Petronellának, konzulensemnek, az iparművészeti restaurátor szakirány vezetőjének, Czifrák László szilikátrestaurátornak, Jeges András fémrestaurátornak, dr. Menráth Péternek, a Restaurátor tanszék vezetőjének, Hausch Ildikó laboránsnak, illetve Nyíri Gábor fotósnak. Hálával tartozom Séd Gábornak, a Magyar Nemzeti Múzeum főrestaurátorának, illetve témavezetőmnek, Bakonyi Eszter fémrestaurátornak is, hogy szakmai tudásukkal és emberségükkel segítették a diplomamunka elvégzését.<br>
Külön köszönet dr. Tóth Attilának, az MTA Műszaki Fizikai és Anyagtudományi Kutatóintézet fizikusának, May Zoltánnak, az MTA Kémiai Kutatóintézet vegyészének és dr. Galambos Éva festőrestaurátornak, a Magyar Képzőművészeti Egyetem tanársegédjének a vizsgálatok elvégzéséért.<br>
Hálás vagyok a támogatásért és segítségért Sugár Tamásnak és a többi csoporttársamnak, illetve Péli Mónika építésznek, akivel a tárgy leírását készítettem.<br>
Végül, de nem utolsó sorban köszönet Gaálné dr. Merva Máriának, a Gödöllői Városi Múzeum igazgatónőjének a rendelkezésemre bocsátott diplomatárgyért.<br>
Összefoglaló<br><br>
A Gödöllői Városi Múzeum Csupor-gyűjteményéhez tartozó, állványon álló, kalitkával egybeépített akváriumot egy bádogos készítette 1894-ben. <br>
Festett fehérbádog alapanyaga számtalan helyen rozsdás volt, többrétegű díszítőfestése pergett, ezen kívül deformációk és hiányok rontották a tárgy megjelenését és stabilitását. <br>
A restaurálás célja a műtárgy további károsodásának megakadályozása és a kiállíthatóvá tétel.<br>
A kalitka-akváriumról el kellett távolítani a besötétedett, megöregedett lakkréteget és a rosszabb állapotú felső festékréteget, hogy az alsó, kvalitásosabb díszítőfestést a felszínre hozzuk, melyen a műtárgy korát hitelesítő évszám és egy monogram is láthatóvá vált.<br>
A korábbi nem megfelelő javítások nyomait (megégett díszítőfestést, fölösleges forrasztórögöket) eltávolítottuk. A tető utólagos forrasztásának eltávolítása során fértünk hozzá a kalitka belsejéhez.<br>
A tárgyon található rozsdát szemcseszóró berendezéssel tisztítottuk le, majd a felületet inhibitoros foszforsav-oldattal passziváltuk. A deformációk kiegyengetése formafákkal, acél- és fakalapács segítségével történt. A kiegészítéseket acéllemezből készítettük el és epoxigyantás ragasztással, illetve lágyforrasztással rögzítettük. A kalitka tetőzetének süvegére és egyes díszítményekre, megerősítési céllal, vékony acéllemez alátámasztást forrasztottunk. <br>
A felső festékréteget mechanikusan, illetve oldószerrel távolítottuk el, feltárva így a tárgy készítés-korabeli festését. Ezt követően a kalitka-akvárium teljes felületét Paraloid B67 lakkbenzines oldatával védtük le.<br>
A díszítőfestés kiegészítéséhez földfesték- pigmentekkel színezett, cinktartalmú alapozót használtunk, mely a mélyedéseket megfelelően kitöltötte. A retusálás során a levédéshez alkalmazott Paraloid B67 kissé sűrűbb oldatába kevés olajfestéket keverve értük el a megfelelő színárnyalatot. A palaburkolaton a festés helyreállítása akvarellel történt, mely szintén kapott Paraloid B67 bevonatot.<br>
A restaurátori munka során nehézséget jelentett a tárgy kiterjedt, illetve bonyolult felülete, összetett alapanyaga, de legfőképp a nagy odafigyelést igénylő, többrétegű, rossz állapotú díszítőfestés. Ezzel a tanulságos helyreállítással egy különleges tárgy kerülhet újra kiállításba, a látogatók örömére. <br>


1. táblázat: A röntgenfluoreszcens spektrometria és a pigmentvizsgálat eredményei<br><br>

mérés száma	mérési hely	mi a legfölső réteg	jelenlévő fémek	feltételezés pigmentvizsgálat/ elemek alapján
Állvány		Fe	Sn	Zn	Pb	Cu	Ba	Cr	Ti	egyéb	
1.	"lándzsa" dísz	festetlen fém	54	21	17	1,5	0,5	x	0,3	1,9	 	ónozott/fehér bádog
2.	"lándzsa" dísz	barna felső r.	28	12	50	6,4	0,4	x	0,5	2,4	 	 
3.	"lándzsa" vége	festetlen fém	1,1	 	95	1,2	0,5	 	 	 	 	cink alapfém
4.	"lándzsa" vége	barna felső r.	1,8	 	92	1,5	 	x	 	0,7	 	cink alapfém
5.	gyűrű	zöld felső réteg	8	15	51	20	2	x	2	1,3	 	réz szemcsék+ réz-rezináttá alakult kötőanyag
			Fe	Sn	Zn	Pb	Cu	Ba	Cr		egyéb	
6.	gyűrű	piros felső alatti réteg	1,4	18	13	53	3,3	 	0,3	6,3	 	mínium
7.	gyűrű	okker alsóbb réteg	7	22	55	13	0,1	x	1	1,4	 	cinkfehér+ Stroncium-sárga 
8.	gyűrű- lelógó pikkelyek	zöld felső réteg	11	19	26	13	7,4	x	1	13	 	 
9.	fríz virágának a közepe	aranyszínű alsóbb réteg	6	11	27	16	36	 	1,3	1	 	sárgaréz/bronz por
10.	szívalakú huzal rögz.	forrasztás	1	38	3	56	0,3	 	 	0,2	 	lágyforrasz
Akvárium											
1.	tartály	festetlen fém	 	 	97	1,5	 	 	 	 	 	cink alapfém
2.	tartály	szürke felső réteg	1	 	76	12	 	x	0,1	2	 	cink alapfém
3.	oszlop	festetlen fém	77	17	1	0,3	2	 	0,1	0,5	 	ónozott/fehér bádog
4.	holker	sötétszürke felső réteg	1,6	 	66	30	 	x	 	1,1	 	cinkfehér+
5.	holker	világosszürke felső alatti réteg	0,1	 	96	2	 	 	 	0,1	 	cinkfehér+
6.	holker	halvány sárga alsó réteg	2	 	61	27	 	x	 	4,5	 	 
7.	holker	festetlen fém	0,2	 	97	1	 	 	 	 	 	cink alapfém
8.	legyező	bronzporos lakk felső r.	4	2,5	31	11	50	 	 	 	 	sárgaréz/bronz por
9.	"vízköpő"	vörös alapozó	2	23	5	69	0,2	 	 	0,2	 	mínium
10.	tető pereme	vörös alapozó	36	16	2	41	0,9	 	 	 	Co 1	mínium
11.	medence belseje	kék felső réteg	2,4	 	61	5	2	x	 	25	 	poroszkék, titánfehérbe keverve, cinklemezen
12.	medence belseje	fehér alsó réteg	0,5	 	88	8	 	 	 	1,3	 	mest. ultramarin
												
			Fe	Sn	Zn	Pb	Cu	Ba	Cr		egyéb	
13.	alul elzáró csap 	 	0,8	2	30	0,7	66	 	 	 	Ni0,1	sárgaréz
14.	medence alja	festetlen fém	 	 	98	1,2	 	 	 	 	 	cink alapfém
15.	medence alja	barna alsó réteg	1,7	 	94	1,3	 	 	 	0,3	 	cink alapfém
16.	medence alja	fehér felső réteg	 	 	0,4	 	 	x	0,6	16	Al75, S22	Ba-szulfátos festék
17.	alul cső	festetlen fém	0,4	 	 	 	 	 	 	0,5	Al98,5	alumínium
18.	mennyezet	fehér felső réteg	0,4	10	52	8	 	x	 	27	 	cinkfehéren titánfehér átfestés
Köztes elem											
1.	sík lap	festetlen fém	80	14	2	0,2	0,2	 	0,1	0,4	 	ónozott/fehér bádog
2.	sík lap	halvány sárga alsó réteg	13	28	33	8	0,1	x	0,6	9	 	cinkfehér+
3.	sík lap	zöld felső réteg	12	18	4	3	 	x	3	37	 	vasoxid-vörös és -sárga+ poroszkék
4.	téglamintázat	sötétszürke felső r.	2	24	54	15	0,2	x	0,3	3	 	cinkfehér+
5.	téglamintázat	bordó felső réteg	4	19	45	25	0,3	x	 	4	 	mínium+
6.	téglamintázat	halvány sárga alsó réteg	3	23	49	17	 	x	0,3	5	 	 
7.	téglamintázat	zöld csík alsó rétegen	6	20	46	21	 	x	0,5	3,5	 	 
8.	téglamintázat	vörös alapozó	17	48	5	28	0,1	 	 	1	 	mínium
Kalitka tálca											
1.	sík lap	festetlen fém	33	60	1	0,3	0,2	 	 	2	 	ónozott/fehér bádog
2.	sík lap	sárgás alsó réteg	0,5	14	75	5	 	x	0,3	3	 	cinkfehér+
3.	sík lap	zöld felső réteg	11	13	21	4	 	x	2	29	?cirkónium 0,35	 
4.	homloklap	halvány sárga alsó réteg	3	26	52	9	0,2	x	0,4	5	 	 
5.	homloklap	barna felső r.	4	18	51	22	0,4	x	 	3	 	cinkfehér a szürkében+ mínium a felső rétegben
Kalitka		Fe	Sn	Zn	Pb	Cu	Ba	Cr	Ti	egyéb	
1.	pala	vörös	6	 	1	1	0,2	 	 	1	Al90*	*az Al szerves anyagot jelöl, vagyis az alap nem fémből van+szerves festék
3.	pala	fekete	3	 	3	1	 	 	 	1	Al91*	szerves festék
4.	profilozott tetőrész	festetlen fém	47	21	23	3	0,4	 	 	3	 	ónozott/fehér bádog
5.	profilozott tetőrész	barna felső r.	9,5	15	57	11	0,2	x	0,4	4,5	 	 
6.	profilozott tetőrész	halvány sárga alsó réteg	5,5	17	47	9	0,3	x	0,4	4	 	sárgaréz/bronz por+
7.	palaburkolat alatti perem	világosszürke felső alatti r.	5,5	17	62	9	0,3	x	0,3	3,4	 	cinkfehér+
8.	lábazat	világosszürke felső alatti r.	4	17	65	9	0,1	x	0,2	3	 	cinkfehér+
9.	lábazat	barna felső r.	7	16	54	17	1	x	0,3	3	 	cinkfehér+
10.	ablak 	zöld felső réteg	7	22	17	11	1	x	3	24	 	ftalocianin(?)+ színezékjellegű, nagyszemcséjű hordozó látszik
11.	tető felső lemezei	forrasztás	2,3	47	1	48	1	 	 	0,4	 	lágyforrasz
										

		
		meghatározó elem	 							a Ba és a Ti átfednek, ezért a halványított értéket nem vesszük figyelembe

Képjegyzék
1. kép: A kalitka-akvárium, restaurálás előtt - Nyíri Gábor felvétele (d_10_08_04_003)
2. kép: A kalitka, restaurálás előtt - Nyíri Gábor felvétele (d_10_08_04_096)
3. kép: A kalitka-akvárium a tordasi paplakban – tulajdonos: Gödöllői Városi Múzeum
4. kép: A különböző festékek eltérő viselkedése és a feltűnővé váló egyenetlen lakkozás a lumineszcens felvételen - Nyíri Gábor felvétele (d_10_11_07_16)
5. kép: A kalitka-akváriumon található átfestések a köztes elemről származó rétegcsiszolaton - a szerző felvétele (cserepkei_csilla_10_12_01_06)
6. kép: A besötétedett lakkréteg leoldása - a szerző felvétele (cserepkei_csilla_11_03_01_01)
7. kép: A restaurálás előtti és a szemcseszórás utáni állapot képe az akvárium antefixén – Nyíri Gábor (d_10_08_04_060) és a szerző felvétele (cserepkei_csilla_11_04_01_03)
8. kép: A megforrasztott tetősüveg, a ráragasztott támasztófülekkel - a szerző felvétele (cserepkei_csilla_11_06_01_08)
9. kép: A restaurált kalitka- akvárium - Nyíri Gábor felvétele (d_11_06_12_01)
10. kép: A restaurált kalitka - Nyíri Gábor felvétele (d_11_07_02_01)

Irodalomjegyzék
Morgós: Morgós András: Festett felületek tisztításának fiziko-kémiai alapjai és használható-sága a restaurátori gyakorlatban. In: Múzeumi Műtárgyvédelem 17., 1987, p. 281-307.


 </p>

  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
